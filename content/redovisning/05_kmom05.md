---
---
Redovisning kmom05
=========================



#####Några reflektioner kring koden i övningen för PHP PDO och MySQL?

Det var ju annan kod än vad vi har vant oss vid på sistone, mycket GET och lite ramverksanvändning. Det var längesedan jag såg den sortens kod nu.

#####Hur gick det att överföra koden in i ramverket, stötte du på några utmaningar eller svårigheter?

En sak var att det också var längesedan jag arbetade med att få in data från fält i ett formulär med POST. I kasta gris-spelet och guess-spelet så kollade jag mer vilken submitknapp användaren hade klickat på så det tog ett litet tag att lista ut hur jag skulle göra med det. På något sätt hade jag också lyckats glömma att man måste använda session i och med att det blir en redirect när man använder routehanteringen i ramverket. Något som var lite förvirrande var att det inte var riktigt samma kod i instruktionerna på uppgiftssidan som i videogenomgångarna. Jag vet inte om det var någon äldre version av Anax som användes i videogenomgångarna.

#####Hur gick det att använda databasmodulen anax/database, några funderingar kring denna typen av moduler?

Den verkar smidig. Det blir ju mer som hanteras av ramverket och mindre som man måste hålla reda på själv.

#####Berätta om din slutprodukt för filmdatabasen, gjorde du endast basfunktionaliteten eller lade du till extra features och hur tänkte du till kring användarvänligheten och din kodstruktur?

Jag antar att jag gjorde basfunktionaliteten om jag tolkar A-D-listan rätt på uppgiftssidan. Jag använde funktionerna som redan fanns. Jag har kommit fram till att jag kommer att behöva lämna in projektet någon gång efter deadline ändå om jag inte ska stressa ihop projekten för bägge kurserna med lägstakrav, så jag tänker att än om det hade varit bättre förberedelse inför projektet om jag hade kommit till en annan bokstav av de olika alternativen nu så borde jag ha betydligt mycket mer gott om tid i sommar så jag sparar det tills dess. Jag lade inte till några extra features av de som är under extrauppgifterna. Det jag kommer på att jag har gjort är att jag har ändrat så att användaren kommer tillbaka till startsidan med alla filmerna när han eller hon har lagt till, uppdaterat eller tagit bort en film, vilket jag tycker gör det mer användarvänligt.

#####Vilken är din TIL för detta kmom?

Jag tror att jag känner mig lite mer hemma med ramverk nu än innan.
