---
---
Redovisning kmom04
=========================





#####Vilka är dina tankar och funderingar kring trait och interface?

Det verkar vara ett smidigt sätt att kunna skriva kod som går att använda i olika andra klasser. Det är nog något man kan ha god nytta av.

#####Är du sedan tidigare bekant med begreppet kontroller eller är det nytt och oavsett vad, hur känner du inför begreppet?

Ja, det är jag. Vi hade ju bland annat en sidkontroller på multisidan på htmlphp-kursen. Det känns som ett mer naturligt begrepp nu än det gjorde då. Jag tycker väl att namnet beskriver funktionaliteten rätt bra.

#####Hur gick det att skapa intelligensen och taktiken till tärningsspelet, hur gjorde du?

Det gick rätt bra. Man märker en skillnad i hur datorn spelar nu. Jag tog tips från artikeln av Neller et al och gjorde så att datorn fortsätter kasta tills det blir en etta eller den kommer upp till minst 20 (det är en ganska vedertagen strategi i kasta gris-communityn att genomgående kasta mot 20 i varje runda). Jag tog även ett tips från artikeln om att kasta mot 100 om någon av spelarna har en totalscore på 71 eller mer och lade in det. Jag hade redan en metod som heter rollOrNot som tidigare var en 50/50-slumpgenerator så det gick rätt smidigt att bara ändra om den till den här kusligt smarta AI:n istället. Hoppas programmet inte blir self-aware när jag vänder ryggen till.

#####Några reflektioner från att integrera hårdare in i ramverkets klasser och struktur?

Det gick rätt bra när jag väl fattade att routefunktionsnamnen inte bara kunde vara något vad som helst. Jag tyckte det verkade konstigt innan dess hur ramverket visste vilken route man menade... Men det löste sig. Genomgångarna funkade bra för mig.

#####Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.

För Functions and Methods fick jag ett medeltal på drygt 67 procent. Det som drog ner var väl att jag inte testade kontrollerklassen pga att jag ligger efter och pga att PigHandlerklassen fortfarande är svårtestad på sina håll, bland annat på grund av att det vissa av metoderna returnerar beror på slumptal.

#####Vilken är din TIL för detta kmom?

Bland annat vad trait och interface handlar om. Jag kan inte säga att det är som ett rinnande vatten än men nu vet jag i alla fall att de finns och har lyckats använda sådana.
