---
---
Redovisning kmom03
=========================

#####Har du tidigare erfarenheter av att skriva kod som testar annan kod?
Ja det har jag. Vi gjorde det i oopython-kursen.

#####Hur ser du på begreppen enhetstestning och “att skriva testbar kod”?
Det kan vara bra att göra enhetstester. Det kan hjälpa en att avgränsa fel som kan vara svåra att se om man kör hela programmet istället för att prova mindre enheter åt gången.

#####Förklara kort begreppen white/grey/black box testing samt positiva och negativa tester, med dina egna ord.
White box testing är när man har tillgång till all kod man testar. Gray box testing är om man har viss tillgång till koden man testar. Black box testing är om man inte har tillgång till koden man testar. Positiva tester är att man testar att programmet beter sig rätt när det får korrekta värden. Negativa tester är att man testar om programmet beter sig rätt om det får felaktiga värden.

#####Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?
Jag gjorde två klasser, Pig och PigHandler. Pig instantieras till en spelare som heter human och en som heter computer. I PigHandler har jag lagt funktionerna som är lite mer allmänna och inte passar in lika bra i en spelarklass. Jag skrev inget klassiskt uml-diagram innan/medan jag gjorde uppgiften utan skrev mer i fritext om vad jag tänkte om de olika klasserna och funktionerna. Hoppas jag fick till det någorlunda med UML-diagrammet jag gjorde sedan, det är svårt att tänka ut något is-a eller has-a-förhållande mellan Pig och PigHandler så det blev inga pilar. Det enda jag skickar i sessionen är objekten, som all information ligger i. Det betyder att det blir väldigt många getters och setters. Troligen hade det funnits olika sätt att göra det på som hade gett mindre kod, tex om jag hade hanterat mer information i sessionen utanför objekten eller om jag hade haft färre privata parametrar i objekten, fast det har ju också sina nackdelar. Jag tycker bland annat att det blev ganska bra med de olika varianterna på active-klasser och -parametrar som gör att programmet håller reda på vilken spelare som är aktiv och kan visa det och där active-parametrarna ändras när en spelare har avslutat sin runda. Vad gäller AI så slumpas det bara 50/50 om datorn ska göra ett nytt kast eller inte, fast den slår mig ändå ibland vilket är lite störigt.


#####Hur väl lyckades du testa tärningsspelet 100?
Jag lyckades någorlunda bra med att testa Pig-klassen. Det blev mindre täckningsgrad i PigHandler-klassen där jag har mer komplicerade funktioner och färre getters och setters, vilket kan vara en lärdom inför framtiden. Jag siktade inte på 100% täckningsgrad i testerna på grund av tidsbrist.


#####Vilken är din TIL för detta kmom?
Kanske en del insikter om vad som är mer och mindre testbar kod. Även såklart mycket värdefull mängdträning i objektorienterad programmering. Jämfört med för några månader sedan känns det mycket mindre främmande nu.
